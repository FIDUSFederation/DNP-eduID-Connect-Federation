**Policy för DNP eduID Connect Federation**

**Bakgrund**

Med Vetenskapsrådets tjänst eduID Connect erbjuds skolhuvudmän som
saknar egen infrastruktur för federerad inloggning (IdP) möjligheten att
använda eduID som IdP för inloggning mot Skolverkets provtjänst. EduID
kan användas för såväl personal som elever. Personal använder eduID som
e-legitimation godkänd av DIGG på tillitsnivå 2.

**Om DNP eduID Connect Federation**

DNP eduID Connect Federation ägs och förvaltas av Skolverket. Den består
av:

1.  SAML-metadatafil som innehåller

> a\. Tjänster som kan nyttjas av de anslutna federationernas medlemmar
> (Service Providers -- SP)
>
> b\. Metadata om varje enskild medlems inloggningstjänster i eduID
> Connect (Identity Provider -- IDP)

2.  Tekniska krav för de olika federationsteknologierna

**Syfte med DNP eduID Connect Federation**

Syftet med DNP eduID Connect Federation är att skolhuvudmän som väljer
eduID Connect ska kunna logga in mot provtjänsten via interfederationen
FIDUS. Federationen är av teknisk karaktär som endast används för
åtkomst till Skolverkets provtjänst.

**Styrning och beslutande organ**

DNP eduID Connect Federations styrning är realiserad genom följande.

**Styrgruppen**

Styrgruppen för DNP eduID Connect Federation sammankallas av Skolverket
och består av personer från Skolverket och en adjungerad representant
från Vetenskapsrådet. Medlemmar i styrgruppen tillsätts av
avdelningschef för Verksamhetsutvecklingsstöd på Skolverket.

Styrgruppens uppgift är i huvudsak att

1.  Fatta beslut angående förändringar i policy för federationen

2.  Fatta beslut angående förändringar i de tekniska kraven

3.  Årligen genomför styrgruppen en granskning om vilka medlemmar som
    finns registrerade i federationen

**Informationssäkerhetsarbete**

Som statliga myndigheter följer Skolverket och Vetenskapsrådet MSBs
riktlinjer för statliga myndigheter angående informationssäkerhet.

**Krav för medlemskap i DNP eduID Connect Federation**

DNP eduID Connect Federations medlemmar ska vara skolhuvudmän som
använder EduID Connect för inloggning mot provtjänsten.

DNP eduID Connect Federation är specifikt riktad till de skolhuvudmän
som saknar egen inloggningsinfrastruktur och inte innehar en
SAML2-baserad IdP som används för andra ändamål.

**Ersättning och fakturering**

Medlemskap och administration i DNP eduID Connect Federation är
kostnadsfri. Övriga kostnader som uppstår bekostas av respektive medlem.
